## Ο Αλγόριθμος

Αρχικά, στον κώδικά μας βρίσκονται οι **αρχικοποιήσεις** και οι **ονοματοδοσίες** των pins του Arduino.
Στη συνέχεια, στη μέθοδο *setup()* ορίζουμε αν το κάθε pin που χρησιμοποιούμε θα χρησιμοποιείται ως **είσοδος ή ως έξοδος**.

Το κύριο μέρος του αλγορίθμου μας βρίσκεται στη μέθοδο *loop()*. Εκεί, ο κώδικάς μας **περιμένει να πατηθεί το κουμπί**.
Αν το κουμπί πατηθεί και το κουτί μας είναι κλειστό (οπότε και το κύκλωμα είναι κλειστό) ξεκινάει η διαδικασία της απολύμανσης.
Πρώτα, ακούγεται ένας ήχος από το **buzzer**, για να ειδοποιήσει τον χρήστη ότι ξεκίνησε η διαδικασία της απολύμανσης.
Στη συνέχεια ανάβει ένα μικρό **led** που βρίσκεται εξωτερικά, ώστε να γνωρίζει ο χρήστης ότι η διαδικασία εκτελείται και επίσης, ενεργοποιείται και η εσωτερική **ταινία led**, αφού ενεργοποιηθεί το relay.
Αυτό διαρκεί για **3 λεπτά**, όσος είναι δηλαδή και ο χρόνος που χρειάζεται η ταινία UVC για να αποστειρώσει κάτι.
Μετά, **σβήνει η εσωτερική ταινία led**, αφού απενεργοποιηθεί το relay και σβήνει και το εξωτερικό **led**.
Επίσης, ακούγεται ένας ήχος από το **buzzer**, για να ειδοποιήσει τον χρήστη ότι τελείωσε η διαδικασία της απολύμανσης.
Τέλος, περνάμε στη μεταβλητή *buttonState* την τιμή 0, ώστε να ο κώδικάς μας να γνωρίζει ότι το **κουμπί δεν πατιέται πλέον**.
