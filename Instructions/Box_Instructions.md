## **Οδηγίες Κατασκευής**

Για το project αυτό θα πρέπει να κατασκευαστεί ένα **κουτί** διαστάσεων 14 εκ., 12 εκ., 6 εκ. (ύψος) και το τοίχωμα να έχει 2 χιλ. πάχος.

Θα πρέπει να υπάρχει μία **τρύπα** διαμέτρου 11,5 χιλ. και μία τρύπα διαμέτρου 9 χιλ., οι οποίες να βρίσκονται δεξιά και κάτω, στο μπροστινό μέρος του κουτιού, για τον διακόπτη και το led. Αντιδιαμετρικά, πίσω να υπάρχει μια τρύπα διαμέτρου 5 χιλ. για το καλώδιο USB.

Το κουτί θα πρέπει να έχει ένα **καπάκι** με μεντεσέδες (στο πίσω μέρος).

Στο κυρίως μέρος του κουτιού θα πρέπει να υπάρχει σε ύψος 4 εκ. μία **δεύτερη βάση**, η οποία να χωρίζει τα ηλεκτρονικά από τον χώρο των μασκών και να μπορεί να αφαιρείται. Η βάση αυτή θα ακουμπάει σε 6 σημεία περιμετρικά, για να μην κυρτώνει και καλό θα είναι να προβλεφθούν 2 τρύπες/λαβές για να αφαιρείται. Το πάχος μπορεί να είναι και εδώ 2 χιλιοστά.
 
Στο κέντρο του μπροστινού μέρους του κουτιού, στην εσωτερική πλευρά και 15 χιλ. κάτω από το ψηλότερο σημείο θα τοποθετηθεί ένας **διακόπτης επαφής σε 2 προεξοχές** 1,5 χιλ. πάχος και 6 χιλ. μήκος, οι οποίες θα απέχουν μεταξύ τους 9,5 χιλ.  

Αντίστοιχα, στο κέντρο του μπροστινού μέρους του καπακιού, θα πρέπει να προεξέχει προς τα κάτω μια **προεξοχή - δόντι**, διαστάσεων 10 χιλ. μήκος και 9 χιλ. ύψος και 4 χιλ. πάχος, το οποίο θα ενεργοποιεί τον διακόπτη.

Αν χρειαστεί να ασφαλίζει το καπάκι, μπορούν να τοπεθετηθούν δύο μικρά μαγνητάκια, στις μπροστινές γωνίες.
