# mask-decontamination
This project is the participation of the Stamatiou Foundation - CoderDojo Rhodes, in the 4th Panhellenic Open Technologies Competition in the education of the ELLAK group, in the category of Primary schools.

<p align="center">
<img src="https://user-images.githubusercontent.com/28193137/164255539-0d1b3ba9-052f-455c-835b-c063afe0aa8f.png" />
</p>

Το logo αυτό δημιουργήθηκε μέσω του, open source εργαλείου, [Canva](https://www.canva.com/).

## Περιγραφή στα Ελληνικά

### Μελέτη υπάρχουσας κατάστασης - Ορισμός προβλήματος και ανάγκης

Τα τελευταία δύο χρόνια, αντιμετωπίζουμε μία πρωτοφανή πανδημία, η οποία από ότι φαίνεται ήρθε για να μείνει. Η πανδημία αυτή, μάς ανάγκασε να μείνουμε στα σπίτια μας, προκειμένου να προστατευτούμε εμείς και οι συνάνθρωποι μας. Αυτό είχε όμως ως αποτέλεσμα, να αρχίσουμε να φοράμε μάσκα για να είμαστε ασφαλείς όταν ερχόμαστε σε επαφή στη διάρκεια της ημέρας με ανθρώπους που δε συγκατοικούμε μαζί.

Το γεγονός αυτό, σε όλο το κόσμο, έφερε **υπερβολική κατανάλωση** της **"μιας χρήσης μάσκας"** αλλά και της μάσκας FFP2. Μετά από έρευνα, διαπιστώσαμε ότι οι μάσκες αυτές **δεν ανακυκλώνονται** και επιπλέον δεν μπορούν να χρησιμοποιηθούν για πολύ καιρό. Επίσης, πολλοί άνθρωποι δεν έχουν την οικονομική δυνατότητα να αγοράζουν μάσκες κάθε μέρα.

Έτσι, αποφασίσαμε να φτιάξουμε ένα **κουτί που απολυμαίνει τις μάσκες** μιας χρήσης και τις μάσκες FFP2 με χρήση φωτισμού UV-C. Επειδή, το φως UV-C είναι επιβλαβές για τον άνθρωπο, το κουτί μας θα σταματάει τη λειτουργία του φωτός, αν κάποιος το ανοίξει την ώρα που δουλεύει.

Ως **αποτέλεσμα**, θα **ελαττώσουμε** τόσο την αγορά και **παραγωγή νέων μασκών**, όσο και τον **αριθμό των μασκών που καταλήγουν στα απορρίμματα** και με αυτό τον τρόπο θα **βοηθήσουμε το περιβάλλον**.

Η λύση που προτείνουμε είναι μια πρωτότυπη ιδέα, η οποία έχει ερευνηθεί, σχεδιαστεί και υλοποιηθεί από εμάς. Η **έμπνευση** της ιδέας αυτής προήλθε από την παρακάτω φωτογραφία του Νίκου Σαμαρά. Η εικόνα αυτή τραβήχθηκε στα νερά του Νοτίου Αιγαίου, απ' όπου και καταγόμαστε. Έτσι, αποφασίσαμε να βοηθήσουμε να μην τραβηχθούν και άλλες εικόνας σαν αυτή. 

<p align="center">
<img src="https://user-images.githubusercontent.com/28193137/155489212-54e9f82b-6834-4fe7-a7f9-93c7ff513412.jpg" />
</p>

Όνομα ομάδας/έργου: dECOntaminator
Όνομα φορέα: Κοινωφελές Ίδρυμα Υποτροφιών Ρόδου Εμμανουήλ Χριστ. Σταματίου & Μαίρης Σταματίου

Η ομάδα αποτελείται (αλφαβητικά) από τους:
- Αλέξανδρο Χατζηπέτρο (ΣΤ' Δημοτικού)
- Γιάννη Λάππα (ΣΤ' Δημοτικού)
- Λευτέρη Ζήφια (Ε' Δημοτικού)
- Μάνο Κόκκινο (ΣΤ' Δημοτικού)
- Μαρία-Αγγελική Καστανάκη (ΣΤ' Δημοτικού)
- Νικόλα Οικονόμου (ΣΤ' Δημοτικού)
- Σπύρο Παρδαλό (ΣΤ' Δημοτικού)
- Χάρη Φαρμακίδη (ΣΤ' Δημοτικού)

Η καθοδήγηση έγινε από τις:
- Μαρία-Αναστασία Μουστάκα
- Αγγελική Νικολάου
